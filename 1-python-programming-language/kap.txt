Ortaklığımızın Ocak – Ekim 2023 dönemine ilişkin trafik sonuçları aşağıdaki gibidir: 
Ocak – Ekim 2022 döneminde 60,5 milyon olan toplam yolcu sayısı, 2023 yılının aynı döneminde %17,8 artarak 71,3 milyon olarak gerçekleşmiştir.
Dıştan dışa transfer yolcu sayısı Ocak – Ekim 2022 döneminde 19,2 milyon iken, 2023 yılının aynı döneminde %29,6 artarak 24,9 milyon olarak gerçekleşmiştir.
Yolcu doluluk oranı Ocak – Ekim 2023 döneminde 2022 yılının aynı dönemine göre 2,8 puan artarak %83,1 olarak gerçekleşmiştir. Yurt dışı yolcu doluluğu %82,8 seviyesinde gerçekleşirken, yurt içi yolcu doluluğu %84,8 olarak gerçekleşmiştir.
Toplam Arz Edilen Koltuk Km (AKK), Ocak – Ekim 2022 döneminde 168,9 milyar iken, 2023 yılının aynı döneminde %16,5 artarak 196,8 milyar olarak gerçekleşmiştir. 
Taşınan Kargo-Posta, Ocak – Ekim 2022 döneminde 1,4 milyon ton iken, 2023 yılının aynı döneminde %4,2'lik düşüşle 1,3 milyon ton olarak gerçekleşmiştir.
2023 Ekim ayı sonunda filodaki uçak sayısı 435 olmuştur.